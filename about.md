---
layout: default
title: "O penzionu"
---

# Penzion Spáleniště

Nabízíme parkování za uzamykatelnou bránou, venkovní posezení s možností grilování, 
pípu s vynikajícím místním pivem Rampušákem. Dalé také houpačky, pískoviště 
a klouzačku pro děti; stolní tenis, i pokrytí Wi-Fi signálem.

<iframe width="560" height="315" src="https://www.youtube.com/embed/eZ-BhmKi8CM" title="Penzion Spáleniště" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

## Místo s historií
Podle historických pramenů koupil můj prapředek pozemky kolem roku 1750 od hraběte Colloredo Mansfelda, majitele blízkého zámku v Opočně. Šlo o pozemky neúrodné, o mokřiny zarostlé olšemi. Stromy předkové vykáceli. Pařezy po vykácených stromech ze země vypálili. Od té doby se místo jmenuje Spáleniště.

<div class="owl-carousel owl-theme">
    <div><img class="carousel-img" src="https://penzionspaleniste.cz/assets/img/about_gloci1_small.webp" /></div>
    <div><img class="carousel-img" src="https://penzionspaleniste.cz/assets/img/about_gloci2_small.webp" /></div>
    <div><img class="carousel-img" src="https://penzionspaleniste.cz/assets/img/about_gloci3_small.webp" /></div>
    <div><img class="carousel-img" src="https://penzionspaleniste.cz/assets/img/about_gloci4_small.webp" /></div>
</div>

Z místní jílovité hlíny moji předkové vyrobili cihly. Z těch postavili zdejší statek - první stavení v okolí, zděné z pálených cihel. V nejvíce podmočené části pozemku zbudovali rybník. Na poli u něj můžete ještě dnes najít vyorané úlomky původních cihel v místě, na kterém byly vyráběny.

Zúrodnění pozemku, stavba rybníka i statku - vše dělali předkové ručně, s využitím sekyry, pily, motyky nebo s pomocí koníka. Já, dědic jejich úsilí, se hluboce skláním před tím, co dokázali a nyní pokračuji v jejich práci. Část statku jsem upravil na malý penzion se dvěma apartmány. Klidné místo mimo turistická centra, kontakt s přírodou, možnost zarybařit si na našem rybníku pár metrů za chalupou, domácká a intimní atmosféra penzionu jsou tím, proč se sem lidé rádi vracejí.

Přijměte mé pozvání do opravené usedlosti v místě, na kterém já sám trávím svůj čas nejraději.

*Vít Votroubek*