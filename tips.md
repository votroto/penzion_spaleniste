---
layout: default
title: "Okolí"
description: "V okolí jsou krásné zámky, pro milovníky vojenské historie je zde spousta hraničního opevnění, a v zimním období můžete vyrazit na Velkou Deštnou."
---

# Co zdejší kraj nabízí

Nestíháte před dovolenou naplánovat svůj dovolenkový program? Nevadí! Přijeďte i tak. Kam se chcete podívat, co chcete zažít a jak budete trávit svůj čas, si můžete průběžně a v klidu plánovat s využitím prověřených tipů uvedených na této stránce.

Přijměte mé pozvání na návštěvu míst, které mám rád. Ať se stanou blízká i vašemu srdci. Přeji příjemné výlety. Ať máte chuť se k nám vracet.

<br>

## Pěší, cyklo a lyžařská turistika

Orlické hory na dohled nabízejí vyžití pěším turistům, cyklistům i příznivcům běžek a lyžování. Přes den můžete například lyžovat v Deštném nebo na polské straně Šerlichu.
Večer pak strávíte u nás, uprostřed tiché zimní noci na Spáleništi.

Dobrý pomocníkem pro Vaše plánování můžou být online mapy.

[Mapa okolí](https://mapy.cz/s/gejanudeka)

<br>

## Hrady a zámky

Penzion Spáleniště leží v krajině zámkům a hradům zaslíbené.

### Opočno
Zámek s rozsáhlými sbírkami loveckých trofejí, zbraní a různých vzácných předmětů nashromážděných místními pány, hrabaty z rodu Coloredo Mansfeld na jejich cestách po celém světě.

[Stránky](https://www.zamek-opocno.cz) [Trasa <small>(14 minut)</small>](https://mapy.cz/s/lobuzofobo)

### Rychnov
Kolowratský zámek spolu s průčelím kostela Nejsvětější Trojice je jedním z největších a nejkrásnějších barokních celků v Čechách. Jeho silueta výrazným způsobem utváří panorama Rychnova nad Kněžnou.

[Stránky](http://www.zamekrychnov.cz) [Trasa <small>(22 minut)</small>](https://mapy.cz/s/carekugeko)

### Častolovice
Na zámku, pokud budete mít trochu štěstí, můžete potkat paní hraběnku, která tam bydlí a ráda chodí pohovořit s návštěvníky, nebo si  tu děti mohou pohrát v mini zoo s domácími zvířátky. V oboře uvidíte bílé daňky.

[Stránky](http://www.zamek-castolovice.cz) [Trasa <small>(24 minut)</small>](https://mapy.cz/s/kuradekugu)

### Náchod
Náchodský zámeček vršku kulatého… Děti ocení živé medvědy v medvědáriu. Historické jádro města v podzámčí je městskou památkovou zónou.

[Stránky](https://www.zamek-nachod.cz) [Trasa <small>(26 minut)</small>](https://mapy.cz/s/dosevubuka)

### Ratibořice
Zámek je Národní kulturní památka. Je znám osobou spisovatelky Boženy Němcové a jejím dílem Babička, stejně tak postavou paní kněžny – vévodkyně Kateřiny Vilemíny Zaháňské.

[Stránky](https://www.zamek-ratiborice.cz) [Trasa <small>(28 minut)</small>](https://mapy.cz/s/boratobaru)

### Potštejn
Zřícenina hradu, kde je ukryt velký poklad místního loupeživého rytíře. Křížová cesta, podél které se dostaneme na hrad, je ze 14 zděných kapliček. V obci je také zámek otevřený pro veřejnost.

[Stránky](https://www.zamekpotstejn.cz/cs) [Trasa <small>(32 minut)</small>](https://mapy.cz/s/cazofomavu)



<br>

## Památky vojenské historie

### Běloves
Běloveský pevnostní skanzen zahrnuje řadu obranných objektů československého opevnění z let 1935-38, které jsou propojeny naučnou stezkou. Srdcem projektu je objekt těžkého opevnění N-S 82 Březinka, pěchotní srub vybavený jako v roce 1938. Systém navazuje na dobrošovský pevnostní komplex.

[Stránky](http://www.brezinka.cz) [Trasa <small>(23 minut)</small>](https://mapy.cz/s/bejolujeka)

### Dobrošov
Pevnostní komplex z období první republiky v blízkosti Náchoda nabízí možnost prohlídky celé řady pevností, srubů a tvrzí v okolí obce Dobrošov.

[Stránky](https://www.pevnostdobrosov.cz/) [Trasa <small>(24 minut)</small>](https://mapy.cz/s/carepelogu)

### Jaroměř
Vojenská pevnost Josefov postavená na ochranu Habsburků před Pruskem. Disponuje jedním z nejrozsáhlejších podzemních obranných systémů v Evropě s využitím 35 km chodeb. Pojďte se podívat!

[Stránky](http://www.pevnostjosefov.cz/) [Trasa <small>(30 minut)</small>](https://mapy.cz/s/mozalatone)

<br>

## Jiné pamětihodnosti

### Dobruška
Rodný domek F. L. Věka, Židovské muzeum anebo radniční věž, ze které je za hezkého počasí vidět až na Sněžku.

[Trasa <small>(10 minut)</small>](https://mapy.cz/s/guzehakeke)

### Babiččino údolí
Národní přírodní památka a národní kulturní památka. Název údolí je odvozen od názvu díla Boženy Němcové Babička, jehož děj sem spisovatelka umístila. Staré Bělidlo, Viktorčin splav,... místo pro povedený rodinný výlet.

[Stránky](https://www.zamek-ratiborice.cz/cs/babiccino-udoli)

### Dvůr Králové
Safari se zaměřuje na chov afrických zvířat, kterých chová na 350 druhů.  Od května do září se můžete pohybovat po rozlehlých pastvinách přímo mezi zvířaty.

[Stránky](https://safaripark.cz/cz/)

### Homole
Poutní areál s kostelem Panny Marie Bolestné a s unikátním a impozantním vstupním kamenným schodištěm o 153 schodech. Národní kulturní památka s nádherným umístěním v krajině.

### Kuks
Unikátní barokní lázeňský areál se špitálem, barokní lékárnou a bohatou sochařskou výzdobou. V okolní přírodě je umístěn Braunův Betlém - špička evropského barokního sochařství z díla Matyáše Brauna.

[Stránky](https://www.hospital-kuks.cz/cs)

### Peklo
Bývalý mlýn v hluboce zaříznutém údolí řeky Metuje. Přestavený podle architekta Jurkoviče na turistickou chatu je nyní nepřehlédnutelným a atraktivním magnetem místních znalců krajiny. Tady Vám bude chutnat jinak…

[Stránky](http://www.peklo-bartonovautulna.cz)

### Třebechovice
Třebechovické muzeum betlémů se 400 betlémy. Národní kulturní památka - světoznámý Proboštův mechanický betlém s více než 2 000 vyřezávaných dílů zaujme velké i malé kluky.

[Stránky](https://www.betlem.cz)

Za obcí vás přivítá Podorlický skanzen.

[Stránky](https://www.krnovice.cz/mapa-skanzenu.html)

<br>

## Koupání

### Dobruška
Venkovní koupaliště a krytý plavecký se 4 metrovou skokanskou věží. K dispozici je malý bazén, whirpool a parní komora.

[Stránky](https://koupaliste-dobruska.business.site/) [Trasa <small>(11 minut)</small>](https://mapy.cz/s/hupolofegu)

### Rozkoš
Návštěva přehrady v blízkosti České Skalice s možností koupání a půjčovny loděk.

[Trasa <small>(21 minut)</small>](https://mapy.cz/s/dupufocala)

### Kudova zdroj
Malebné lázeňské městečko hned za polskou hranicí. Zde můžete ochutnat léčivé prameny, zajít na masáž, projít se krásným parkem, zaplavat si v bazénu, nebo si objednat v místní restauraci pověstného smaženého pstruha.
